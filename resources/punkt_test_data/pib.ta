நிதி அமைச்சகம்

மகர சங்கராந்தி நிகழ்ச்சியையொட்டி நாட்டின் முதல் விவசாய பொருட்கள் விருப்ப ஒப்பந்தத்தின் கீழ் கொத்தவரங்காய் விதை ஒப்பந்தத்தை மத்திய நிதியமைச்சர் திரு. அருண் ஜெட்லி தொடங்கி வைத்தார்: அதைத்தொடர்ந்து நிதியமைச்சர் பேசுகையில், விவசாய வர்த்தகத்தில் இது ஒரு குறிப்பிடத்தக்க நடவடிக்கை என்றும், இதன் மூலம் விவசாயிகள் தங்களுடைய பொருட்களுக்கு உரிய விலை பெறுவார்கள் என்றும் கூறினார்.

உலகத்தில் இன்று வேகமாக வளர்ந்து வரும் முக்கியமான பொருளாதார நாடுகளில் இந்தியாவும் உள்ளது என்று நிதியமைச்சர் அருண் ஜெட்லி கூறினார். அவர் மேலும் கூறியதாவது: நமது நாட்டின் பெரும்பாலான மக்கள், விவசாயத்தை நம்பித்தான் உள்ளனர். இதுபோன்ற சூழ்நிலையில், சரிசமமான வளர்ச்சி மிக முக்கியமானது. நீண்டகாலமாக இருந்து வந்த பற்றாக்குறை என்ற நிலையில் இருந்து, இப்போதுள்ள அபரிமிதமான நிலைக்கு நாட்டை உயர்த்த விவசாயிகள் உதவி உள்ளனர் என்றார்.

புதுடெல்லியில் இன்று நாட்டின் முதல் விவசாய பொருட்கள் விருப்பத்தின் கீழ் கொத்தவரங்காய் விதை ஒப்பந்தத் விற்பனையைத் தொடங்கி வைத்து, மத்திய நிதியமைச்சர் திரு. அருண் ஜெட்லி தொடக்க உரை ஆற்றினார். அவர் கூறுகையில், தேசிய பொருட்கள் மற்றும் பங்குகள் பரிமாற்றத்தில் (என்சிடிஇஎக்ஸ்) விவசாய விருப்பங்கள், முக்கியமானதாக உள்ளது. 2022ம் ஆண்டுக்குள் விவசாயிகளின் வருவாயை இருமடங்காக உயர்த்த வேண்டும் என்ற பிரதமரின் தொலைநோக்கு திட்டத்தில் இது முக்கிய பங்களிக்கும். கொத்தவரங்காய் விதைகள், வருவாயை உயர்த்துவதில் முக்கிய பங்காற்றுகிறது. விருப்ப பிரிவில் சேர்ப்பதற்கான மிகச்சிறந்த பொருளாகும் இது என்றார். மேலும், இந்த நடவடிக்கைக்காக என்சிடிஇஎக்ஸ்க்கு நிதியமைச்சர் பாராட்டு தெரிவித்தார்.

நிகழ்ச்சியில் நிதியமைச்சர் திரு. அருண் ஜெட்லி மேலும் பேசுகையில், பார்ப்பதற்கு இது மிகச்சிறிய நடவடிக்கையாக இருந்தாலும், முக்கியமான ஒன்று என்றார். விவசாய வர்த்தகம் மற்றும் விவசாயிகள் தங்களுடைய விளை பொருட்களுக்கு உரிய விலையை பெறுவதற்கான இலக்கில் இது குறிப்பிடத்தக்கதாகும் என்றார்.

தேசிய அளவிலான மொத்த விற்றுகொள்முதல் அடிப்படையில், சராசரியாக மொத்த வர்த்தக அளவு 8010 மில்லியன் டன்: மொத்த விருப்பம் 4290 மில்லியன் டன்னாகும். மொத்த தொகை 36 கோடி ரூபாய்.

என்சிடிஇஎக்ஸ் விவசாய விருப்பங்களில் கொத்தரவங்காய் விதை சேர்ப்பின் நோக்கம், விவசாயிகள் பொருட்கள் விற்பனை சந்தையில் தங்களை இணைத்துக் கொள்ளும் சிறப்பான வாய்ப்புகளை ஏற்படுத்தி தருவதுதான்.

மண்டி.காம் என்ற பெயரில் மொபைல் செயலி ஒன்றையும்  என்சிடிஇஎக்ஸ் தொடங்கி உள்ளது. விவசாயிகளுக்கான இந்த மொபைல் செயலி மூலம், விருப்பங்கள் மற்றும் பொருட்கள் சந்தைகளைப்பற்றி கூடுதலாக அறிந்துக் கொள்ள முடியும். மத்திய நிதியமைச்சர் திரு. அருண் ஜெட்லியால், முக்கிய பிரமுகர்கள் முன்னிலையில் தொடங்கி வைக்கப்பட்ட, நாட்டின் முதல் விவசாய விருப்ப வர்த்தகமானது, பொருட்கள் வர்த்தகரோ அல்லது விவசாய உற்பத்தியாளர் அமைப்பின் (எப்பிஓ) உறுப்பினரோ, தங்களது விலைக்கான தேவைகள், மற்றும் லாபத்தை மேம்படுத்தவும் உதவும் முக்கிய கருவியாக இருக்கும்.

நாட்டின் முதல் விவசாய விருப்பத்தில் எதிர்கால சந்தையில் கொத்தவரங்காய் விதையை சேர்க்கும் நிகழ்ச்சியை செபி, டபிள்டிஆர்ஏ, தொழில்துறை சங்கத்தினர், அரசு அதிகாரிகள், எப்பிஓ உறுப்பினர்கள், நாட்டின் பல்வேறு பகுதியைச் சேர்ந்த விவசாயிகள் ஆகியோர் முன்னிலையில் நேரடி விவசாய உற்பத்தி நிறுவனத்தின் வர்த்தக செயல்விளக்கம் மூலம் என்சிடிஇஎக்ஸ் தொடங்கியது.

மகர சங்கராந்தி தினத்தில் இந்த சிறப்பான நிகழ்ச்சி தொடங்கி வைக்கப்பட்டது. ‘விவசாய விருப்பம்: ஏக் அவுர் கதம் கிசான் பிரகதி கி ஒரே’ என்ற இந்த புதிய பிரிவு, விவசாய பொருட்கள் சந்தை வர்த்தகத்தில் முக்கியமான பரிணாம வளர்ச்சியாகும். இது முறையான வளர்ச்சியை கொணர்வதும், பொருட்கள் பங்கு சந்தையை இந்தியாவில் தருவிப்பதும் ஆகும். மேலும், இது விவசாய பொருளாதாரத்தை மேலும் சீரியதாக ஆக்கவும், இந்திய விவசாயிகளுக்கு உயர் மதிப்பிலான தொகையை கொண்டு வருவதும் ஆகும். இந்த நிகழ்ச்சியில் மண்டி.காம் என்ற மொபைல் செயலி ஒன்றும் அறிமுகம் செய்யப்பட்டது. இதன் மூலம் விவசாயிகள், விவசாய விருப்பங்கள் பற்றியும், பொருட்கள் சந்தையைப் பற்றியும் கூடுதலாக அறிந்து கொள்ள முடியும். மண்டி.காம் பற்றி என்சிடிஇஎஎக்ஸ் சார்பில் தேசிய பொது ஒளிபரப்பு சேவையான டிடி கிசான் டிவி சேனலில் அரைமணி நேர விளக்கமும் அளிக்கப்படுகிறது. இது விவசாயிகளுக்கான பிரத்யேகக் கல்வி மற்றும் விழிப்புணர்வு நிகழ்ச்சியாகும்.

இதன் பலன்கள் குறித்து, என்சிடிஇஎக்ஸ் தலைவர் திரு. ரபி நாராயணன் விளக்குகையில், என்சிடிஇஎக்ஸ்.சில் விவசாய விருப்பத்தை சேர்த்ததன் மூலம் விவசாய பொருட்கள் விருப்பங்களில் இருந்த நீண்டகால காத்திருப்பு முடிவுக்கு வந்துள்ளது. விவசாய விருப்பங்கள், தங்களுடைய விளைபொருட்களை குறைந்தபட்ச விற்பனை விலையில் நிலை  நிறுத்திக் கொள்ள அனுமதிப்பதன் மூலம், இது விவசாயிகளுக்கு அதிகாரம் அளிப்பதாக இருக்கும். மேலும், நாடு முழுவதும் இருக்கும் விவசாயிகளின் தேவைகளை பூர்த்தி செய்துக் கொள்ள அனுமதிப்பதன் மூலம், இந்திய பொருட்கள் சந்தையை வளமானதாக மாற்ற முடியும். எனினும், தற்போது விவசாய விருப்பங்களில், குறிப்பிடத்தக்க கால அளவில் மேலும், பல்வேறு பொருட்களை கொண்டு வர வேண்டும் என்று விரும்புகிறோம் என்றார்.

பதிவு செய்யப்பட்ட வீடியோ செய்தி மூலம் நிகழ்ச்சியை பாராட்டி பேசிய மத்திய வர்த்தகம் மற்றும் தொழில்துறை அமைச்சர் திரு. சுரேஷ் பிரபு, பொருட்கள் சந்தையில், விவசாய விருப்பங்களை வரவேற்பதாக கூறினார். மேலும், இந்த சீரிய நடவடிக்கைக்காக என்சிடிஇஎக்ஸ்சை பாராட்டுவதாகவும், இது விவசாய சமுதாயத்துக்கு அதிகாரம் அளிப்பதாகவும், விவசாய சூழல்முறையில் மேலும் வலுக்கூட்டுவதாகவும் இருக்கும் என்றும் கூறினார்.

இந்த அறிமுகத்தை பற்றி, என்சிடிஇஎக்ஸ் நிர்வாக இயக்குநர் மற்றும் தலைமை நிர்வாக அதிகாரி திரு. சமீர்ஷா பேசுகையில், ‘‘எதிர்கால வணிகத்தில் கொத்தவரங்காய் விதையை சேர்க்கும் நடவடிக்கைக்கு எங்களுக்கு அனுமதி அளித்த செபிக்கு நன்றி தெரிவித்துக் கொள்கிறேன். இதன் மூலம் விவசாயிகள் நல்ல விலையை பெறுவதுடன், அதற்கான ஆபத்துக்கள் குறைகின்றன. சந்தையுடன் விவசாயிகளை இணைக்கும் எங்களுடைய பயணம், எங்களுடன் தொடர்புடைய அமைப்புகள் மற்றும் நிறுவனங்கள் மற்றும் தொடர் பங்குதாரர்களின் சிறப்பான ஆதரவு இன்றி வெற்றி பெறாது. இந்த நிகழ்ச்சியின் மூலம், இந்த சிறப்பான நடவடிக்கை நடந்தேறியதற்காக சம்பந்தப்பட்டவர்களுக்கு மனமார்ந்த நன்றியை தெரிவித்துக் கொள்கிறேன். இந்த அமைப்பானது, விவசாயிகளுக்கு மட்டுமி்ன்றி, விலை நடவடிக்கையிலும் வெற்றி – வெற்றி என்ற நிலையை உருவாக்கும். மேலும், இந்த நடவடிக்கை மூலம், ஒவ்வொருவருக்கும் மேலும், மேலும், பிரகதியை கொண்டு வர முடியும் என்று நாங்கள் நம்புகிறோம்’’ என்றார்.

நிகழ்ச்சியில் கலந்து கொண்ட பார்வையாளர்கள், விவசாய பொருட்கள் சந்தைகள் பற்றி விவாதிப்பதற்காக, என்சிடிஇஎக்ஸ் சார்பில் குழு விவாதத்துக்கும் ஏற்பாடு செய்திருந்தது. இந்த குழுவுக்கு, நிதி ஆயோக் உறுப்பினர் டாக்டர் ரமேஷ் சந்த், மத்திய நிதியமைச்சகத்தின் பொருளாதார விவகாரங்கள் (டிஇஏ) துறை பொருளாதார ஆலோசகர் திரு. சஷாங் சக்சேனா, எஸ்எம்சி காம் டிரேட் நிறுவனத்தின் தலைவர் மற்றும் நிர்வாக இயக்குநர் திரு. டி.கே.அகர்வால், என்சிடிஇஎக்ஸ் நிர்வாக இயக்குநர் மற்றும் தலைமை நிர்வாக அதிகாரி திரு. சமீர்ஷா ஆகிய நிபுணர்கள் நடுவர்களாக இருந்தனர். இதில், விவசாயிகளின் கைகளில் தவழும் புதிய தலைமுறை செயலி இது என்பது தொடர்பாகவும், விவசாய பொருட்கள் சந்தையில் காட்சியை மாற்றும் நடவடிக்கை என்பது தொடபாகவும் இக்குழு விவாதம் நடந்தது. மற்ற நாடுகளில் இருக்கும் தற்போதைய செயல்முறைகள் குறித்து ஆய்வு நடத்த வேண்டும் என்றும், இதன் மூலம் குறைந்தபட்ச சில்லரை விலையை குறைக்க முடியும் என்றும் நடுவர்கள் கருத்து தெரிவித்தனர்.

கடந்த 10 ஆண்டுகளுக்கு மேல், விவசாய சூழல் அமைப்பை மேம்படுத்தும் நடவடிக்கையில் என்சிடிஇஎக்ஸ் மிகப்பெரிய பங்காற்றி வருகிறது. விவசாயிகள் மற்றும் இதில் தொடர்புடையவர்களுக்கு நல்ல விலை கிடைக்கவும், கண்டுபிடிப்பு நடவடிக்கை மற்றும் தகவல் சமச்சீரற்ற நிலையை தடுக்கவும், விரிவான வலைப்பின்னல் அமைப்புகள் மற்றும் சந்தை வாய்ப்புகள் கிடைக்கவும் பல்வேறு தொழில்நுட்ப புதுமைகளை கொண்டு வந்துள்ளதுடன், மேலும் பல்வேறு சீரிய நடவடிக்கைகளையும் எடுத்துள்ளது. இதன் மூலம் விலை ஆபத்துக்களில் இருந்து மாற்றப்பட்டுள்ளதுடன், ஒட்டுமொத்தமாக சீரியதன்மையை மேம்படுத்தி, வெளிப்படைத்தன்மையை அதிகரித்துள்ளது. மேலும், பெருமளவு கொள்முதல் மேற்கொள்ளப்படும்போது, தேவையின்றி நஷ்டம் ஏற்படும் வாய்ப்புகளை குறைத்துள்ளது.

கொத்தவரங்காய் விதை விருப்பங்கள்: முக்கிய தகவல்கள்

2018 பிப்ரவரி, 2018 மார்ச், 2018 ஏப்ரல் மாதங்களில் காலாவதியாகும் விருப்ப ஒப்பந்தங்கள், 2018 ஜனவரி 14 முதல் கிடைக்கும். ஐரோப்பிய மாதிரி போன்ற கொத்தவரங்காய் விதை விருப்பங்கள் குவிண்டால் ஒன்றுக்கு ரூ.0.50 அளவுள்ளது ஆகும். தினசரி விலை வரம்பு (டிபிஆர்) ஆனது, எதிர்க்கால வணிக ஒப்பந்தங்கள் மற்றும் ஏற்றத்தாழ்வுகள் அடிப்படையில் அமையும். எதிர்க்கால ஒப்பந்தங்கள் (ஊக வணிகம்) தொடங்கப்படும் நாளின் வர்த்தகத்தில், தொடர்ச்சியாக விருப்ப ஒப்பந்தங்கள் தொடங்கப்படும். எதிர்கால ஒப்பந்தங்கள் காலாவதியாயகும் மாதத்தின் முந்தைய மாதத்தில், விவசாய விருப்பங்கள் அந்த மாதத்தின் இறுதி புதன்கிழமையில் காலாவதியாகும். ஒருவேளை புதன்கிழமை விடுமுறை நாளாக இருப்பின், பங்குச்சந்தை அடுத்த வேலை நாள் காலாவதி நாளாக இருக்கும். ஒருவேளை காலாவதி நாளுக்கு நெருங்கி, வங்கிகளின் வர்த்தக நடவடிக்கை இல்லாத நாட்கள் என்பது உள்ளிட்டவையாக இருந்தால், அதற்கு முன்னதாக போதுமான அளவு கால அவகாசம் வழங்கப்படும். இருப்பினும், வெளியீடு தொடர்பான தொடக்க மற்றும் முடிவு நாட்கள், உரிய அவகாசத்துக்கு முன்னதாக வெளியிடப்படும்.
